---
title: Tervetuloa avoimen datan pariin!
lang: fi
ref: index
---

# Tervetuloa avoimen datan pariin!

Tämä on kokoelma lukio-opetukseen sopivia avointa autenttista dataa hyödyntäviä harjoitteita ohjelmointiin ja datankäsittelyyn perehtymiseksi.
Harjoitteiden oppimisympäristönä käytetään interaktiivisia Jupyter Notebookeja, joissa voidaan esimerkiksi lukea, käsitellä ja visualisoida avointa dataa Python-ohjelmointia hyödyntäen. Aikaisempaa kokemusta notebookeista tai Pythonista ei tarvita materiaalin käyttämiseksi.

Materiaalia kehitetään [Fysiikan tutkimuslaitoksen](https://www.hip.fi) [Koulutoiminta ja avoin data](https://www.hip.fi/research/education-and-open-data/) -projektissa. Sen mahdollistavat [Opetushallituksen](https://www.oph.fi/) valtionavustus tiedekasvatuksen edistämiseen sekä Magnus Ehrnroothin säätiön apuraha.

Järjestämme koulutusta opettajille avoimen datan käytössä opetuksessa. Korona-aikana olemme toteuttaneet etäkoulutuksia suomen ja ruotsin kielillä (esimerkkiohjelma [täällä](https://indico.cern.ch/event/1083137/)). Jos olisit kiinnostunut järjestämään kanssamme koulutusta laitoksellasi, heitä viestiä! Kehitämme paraikaa ohjeistusta materiaalin helppoon ja nopeaan käyttöönottoon.
