---
title: Open Data
lang: se
ref: data
category: data
---

# Open Data


Data och information är termer som man ofta råkar på. Utan att gå desto djupare in på ordens definitioner kan vi konstatera att data innehåller en samling mätvärden, och genom att analysera det och förstå någonting får vi information. Från informationen, i sin tur, kan vi sålla ut kunskap. Ett enda datavärde (eller *datum* som singular av data) är inte till någon nytta utan det sammanhang som ger det mening. Olika datasets kräver olika metoder och analysen kan göras på många sätt, så att skapa information från data är ingen rak process. 

Med "öppna data" avses sådana data som är fritt och gratis tillgängliga för vem som helst.
I allmänhet delas sådana data i format som är lätta att hantera digitalt, så som .csv, .xml eller .xlsx.


Internets grenar dignar av användbara data, men att hitta det man söker kan innebära mycket sökande och krångel med filformat. Om man googlar “öppna data”, “avoin data”, “open data”, "open data portal” eller liknande hittar man snabbt material. Våra guider täcker de flesta fallen och vanligaste filformaten, men om man råkar på problem får man vara beredd på att googla lösningar på egen hand.
Om eleverna söker sina egna datasets att undersöka så kan det vara bra att samtidigt gå igenom vikten av källkritik. Hur tillförlitlig är informationen från olika institut eller stater? Är den ärligt och neutralt presenterad, eller utvald för att stöda någon viss agenda?
