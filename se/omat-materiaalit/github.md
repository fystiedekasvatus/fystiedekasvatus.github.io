---
title: Ladda upp material till GitHub
lang: se
ref: github
category: omat
---

# Ladda upp material till GitHub

Om du som lärare gör egna Notebooks för undervisningen kan du tillförlitligt dela dem
till din klass genom [GitHub](https://github.com/), liksom vi har gjort med våra demomaterial.
Här kan du läsa en guide som hjälper dig registrera dig och ta GitHub i användning. Du kan också titta på vår [videoguide](https://youtu.be/Mu8UqQhNc0M).

GitHub är ett populärt verktyg, som möjliggör upprätthållning av hemsidor (så som den här) och kodningsprojekt även när flera användare arbetar med samma kod. I GitHub kan projekt sparas i så kallade *repositorier*. Ett repositorium som har gjorts offentligt är tillgängligt för vem som helst. Det inkluderar repositoriets kod, filer och deras ändringshistorik. Detta gör det enkelt att dela material, och alla som tar del av dessa filer har möjlighet att undersöka hur filernas kod fungerar. Till exempel källkoden för applikationen “Coronablinkern” är publicerad på GitHub - ett viktigt steg för den statligt rekommenderade appens transparens.

Det är gratis att registrera sig på GitHub, och du kan göra det på GitHubs hemsida genom att mata in ditt önskade användarnamn och en epostadress.

<img src=/assets/img/github-signup.png width="50%">

Efter att du har matat in informationen ber sidan dig att öppna ett bekräftelsemail, och efter det kommer du till din egen startsida för GitHub. Den borde se ut ungefär så här:

<img src=/assets/img/github-signedin.png width="50%">

Vi kan börja med att skapa ett nytt repositorium. Det här kan du göra via knappen i högra övre hörnet.
Observera att du först måste öppna bekräftelsemailet som borde ha kommit till din epost.

<img src=/assets/img/github-new-repo.png width="50%">

När du som GitHub-användare skapar ett repositorium syns ditt användarnamn som filens “owner”. (exmpl1 i exempelbilden) Du får namnge projektet och välja om det ska vara offentligt eller privat. Om du har tänkt dela materialet t.ex. i undervisningssyfte är det enklast att göra den offentlig. Dessutom kan det löna sig att lägga till en README-mapp med instruktioner för framtida användare. Om du vill att andra fritt ska kunna använda och vidareutveckla ditt offentliga material borde du bekanta dig med licensering av repositorier. Om man inte ändrar repositoriernas licensinställningar är de skyddade under upphovsrättslagen.

<img src=/assets/img/github-create-new-repo.png width="50%">

När du har klickat på knappen “Create repository”, borde det öppna en översikt över ditt nya repositorium:

<img src=/assets/img/github-project.png width="50%">

Wow, Du har skapat ditt första GitHub-repositorium! Nu kan du skapa eller ladda in filer med knapparna “Add file”/”Create new file”/”Upload files”. Du kan också skapa en underordnad mapp genom att skriva in den nya mappens önskade namn i filnamnsrutan, följt av ett / snedstreck, och namnet på den nya filen. (Exempel: Du vill skapa filen “uppgiftsbeskrivning” i mappen “README”, men “README” finns inte ännu. Klicka “Create new file” och skriv in README/uppgiftsbeskrivning)

Nu kan du dela dina Notebooks på GitHub!
