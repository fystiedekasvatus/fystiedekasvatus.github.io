---
title: Jupyter Notebook-miljön
lang: se
ref: jupyter
category: jupyter
---

# Jupyter Notebook-miljön

<img src="https://upload.wikimedia.org/wikipedia/commons/thumb/3/38/Jupyter_logo.svg/1200px-Jupyter_logo.svg.png" alt="jupyter" width="10%" class="center"/>

Jupyter Notebook är ett open source-verktyg, som har sitt ursprung i IPython som en del av
[Project Jupyter](https://jupyter.org/) år 2014. Notebooks är interaktiva miljöer,
som låter användaren kombinera text, kod, bilder och videor i samma dokument.

Notebooks har stora fördelar framom andra dokumenttyper när det gäller undervisning.
Man kan öppna en notebook helt utan någon installation - de kan öppnas direkt genom webbapplikationen MyBinder eller Google Colab.
Om man ska skapa egna Notebooks rekommenderas dock att man laddar ned Jupyter. Det ingår till exempel i programpaketet Anaconda3.

Det är lätt att dela och redigera Notebooks. Utgående från de exempelövningar vi erbjuder är det ett kort steg till att
börja skapa sitt eget material i Notebook-format.

Jupyter Notebooks är av dokumenttypen .ipynb (IPython Notebook), men går också att spara som .pdf eller .html
för att förevisas. Filformatet fungerar med alla de vanligaste programmeringsspråken, men när man skapar en notebook väljer man vilket programmeringsspråk man tänker använda. I samtliga våra exempel används Python3 som programmeringsspråk.
